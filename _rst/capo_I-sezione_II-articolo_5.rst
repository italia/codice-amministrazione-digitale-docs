Art. 5. Effettuazione di pagamenti con modalità informatiche
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. I soggetti di cui all'articolo 2, comma  2,  sono  obbligati  ad accettare, tramite la piattaforma di cui  al  comma  2,  i  pagamenti spettanti  a  qualsiasi  titolo  attraverso  sistemi   di   pagamento elettronico,  ivi  inclusi,  per  i  micro-pagamenti,  quelli  basati sull'uso del credito telefonico. Tramite la  piattaforma  elettronica di cui al comma 2, resta ferma la  possibilità  di  accettare  anche altre  forme  di  pagamento  elettronico,  senza  discriminazione  in relazione allo schema di pagamento abilitato per  ciascuna  tipologia di  strumento  di  pagamento  elettronico  come  definita  ai   sensi dell'articolo 2, punti 33), 34) e 35) del regolamento UE 2015/751 del Parlamento europeo e del Consiglio del 29 aprile 2015  relativo  alle commissioni interbancarie sulle operazioni  di  pagamento  basate  su carta.

  2\. Al fine di  dare  attuazione  al  comma  1,  la  Presidenza  del Consiglio dei ministri mette a disposizione,  attraverso  il  Sistema pubblico  di   connettività,   una   piattaforma   tecnologica   per l'interconnessione   e   l'interoperabilità   tra    le    pubbliche amministrazioni e i prestatori di servizi di pagamento abilitati,  al fine di assicurare, attraverso gli strumenti di cui all'articolo  64, l'autenticazione dei soggetti interessati all'operazione in tutta  la gestione del processo di pagamento. (29) (31) (34) ((36

  2-bis\. Ai sensi dell'articolo 71, e sentita la Banca d'Italia, sono determinate le modalità di  attuazione  del  comma  1,  inclusi  gli obblighi di pubblicazione  di  dati  e  le  informazioni  strumentali all'utilizzo degli strumenti di pagamento di cui al medesimo comma.

  2-ter\. I soggetti di cui all'articolo 2,  comma  2,  consentono  di effettuare pagamenti elettronici tramite la  piattaforma  di  cui  al comma  2  anche  per  il  pagamento  spontaneo  di  tributi  di   cui all'articolo  2-bis  del  decreto-legge  22  ottobre  2016,  n.  193, convertito, con modificazioni dalla legge 1° dicembre 2016, n. 225.

  2-quater\. I prestatori di servizi di pagamento  abilitati  eseguono pagamenti  a  favore  delle  pubbliche   amministrazioni   attraverso l'utilizzo della piattaforma di  cui  al  comma  2.  Resta  fermo  il sistema dei versamenti unitari di cui all'articolo 17 e seguenti  del decreto  legislativo  9  luglio  1997,  n.  241,   Capo   III,   fino all'adozione di un decreto del Presidente del Consiglio dei  ministri o del Ministro delegato, su proposta  del  Ministro  dell'economia  e delle finanze, di  concerto  con  il  Ministro  del  lavoro  e  delle politiche sociali, sentite l'Agenzia  delle  entrate  e  l'AgID,  che fissa, anche  in  maniera  progressiva,  le  modalità  tecniche  per l'effettuazione dei pagamenti tributari  e  contributivi  tramite  la piattaforma di cui al comma 2.

  2-quinquies\. Tramite  la  piattaforma  di  cui  al  comma  2,   le informazioni sui  pagamenti  sono  messe  a  disposizione  anche  del Ministero dell'economia e delle  finanze  -  Dipartimento  Ragioneria generale dello Stato.

  2-sexies\. La piattaforma tecnologica di cui al comma 2 può  essere utilizzata  anche  per  facilitare  e  automatizzare,  attraverso   i pagamenti elettronici,  i  processi  di  certificazione  fiscale  tra soggetti  privati,  tra  cui  la  fatturazione   elettronica   e   la memorizzazione e trasmissione dei dati dei corrispettivi  giornalieri di cui agli articoli 1 e 2 del decreto legislativo 5 agosto 2015,  n. 127.

  2-septies\. Con decreto del Presidente del Consiglio dei Ministri  o del  Ministro   delegato   per   l'innovazione   tecnologica   e   la digitalizzazione, di concerto con il Ministro dell'economia  e  delle finanze, sono definite le  regole  tecniche  di  funzionamento  della piattaforma tecnologica e dei processi di cui al comma 2-sexies.

  3\. COMMA ABROGATO DAL D.LGS. 26 AGOSTO 2016, N. 179.

  3-bis\. COMMA ABROGATO DAL D.LGS. 26 AGOSTO 2016, N. 179.

  3-ter\. COMMA ABROGATO DAL D.LGS. 26 AGOSTO 2016, N. 179.

  4\. L'Agenzia per l'Italia  digitale,  sentita  la  Banca  d'Italia, definisce linee guida per la specifica dei codici identificativi  del pagamento di cui al comma 1 e le modalità  attraverso  le  quali  il prestatore dei servizi di pagamento mette a disposizione dell'ente le informazioni relative al pagamento medesimo.

  5\. Le attività previste dal presente articolo si svolgono  con  le risorse umane, finanziarie e strumentali disponibili  a  legislazione vigente.




AGGIORNAMENTO (16)
Il D.L. 9 febbraio 2012, n. 5, convertito con  modificazioni  dalla L. 4 aprile 2012, n. 35, ha disposto (con l'art. 6-ter, comma 2)  che " Gli obblighi introdotti per le  amministrazioni  pubbliche  con  le disposizioni di cui al comma 1 acquistano efficacia  decorsi  novanta giorni dalla data di entrata in vigore della legge di conversione del presente decreto."


AGGIORNAMENTO (29)
Il D.Lgs. 13 dicembre 2017, n. 217  ha  disposto  (con  l'art.  65, comma 2) che "L'obbligo per i  prestatori  di  servizi  di  pagamento abilitati  di  utilizzare  esclusivamente  la  piattaforma   di   cui all'articolo 5, comma 2, del decreto legislativo n. 82 del 2005 per i pagamenti verso le pubbliche amministrazioni decorre dal  1°  gennaio 2019".


AGGIORNAMENTO (31)
Il D.L. 14 dicembre 2018,  n.  135,  convertito  con  modificazioni dalla L. 11 febbraio 2019, n. 12, ha disposto (con l'art. 8, comma 1) che "Ai  fini  dell'attuazione  degli  obiettivi  di  cui  all'Agenda digitale italiana anche in coerenza  con  gli  obiettivi  dell'Agenda digitale europea, la gestione della piattaforma di  cui  all'articolo 5, comma 2, del decreto legislativo 7 marzo 2005, n.  82,  nonché  i compiti,  relativi  a  tale  piattaforma,  svolti  dall'Agenzia   per l'Italia digitale, sono trasferiti alla Presidenza del Consiglio  dei ministri che a tal fine  si  avvale,  se  nominato,  del  Commissario straordinario  di  cui  all'articolo  63,  comma   1,   del   decreto legislativo 26 agosto 2016, n. 179".
Il D.Lgs. 13 dicembre 2017, n. 217, come  modificato  dal  D.L.  14 dicembre 2018, n. 135,  convertito  con  modificazioni  dalla  L.  11 febbraio 2019, n. 12, ha  disposto  (con  l'art.  65,  comma  2)  che "L'obbligo per i prestatori di  servizi  di  pagamento  abilitati  di utilizzare esclusivamente la piattaforma di cui all'articolo 5, comma 2, del decreto legislativo n. 82 del 2005 per i  pagamenti  verso  le pubbliche amministrazioni decorre dal 31 dicembre 2019".


AGGIORNAMENTO (34)
Il D.Lgs. 13 dicembre 2017, n. 217, come  modificato  dal  D.L.  30 dicembre 2019, n. 162, ha disposto  (con  l'art.  65,  comma  2)  che "L'obbligo per i prestatori di  servizi  di  pagamento  abilitati  di utilizzare esclusivamente la piattaforma di cui all'articolo 5, comma 2, del decreto legislativo n. 82 del 2005 per i  pagamenti  verso  le pubbliche amministrazioni decorre dal 30 giugno 2020".


AGGIORNAMENTO (36)
Il D.Lgs. 13 dicembre 2017, n. 217, come  modificato  dal  D.L.  16 luglio 2020, n.  76,  ha  disposto  (con  l'art.  65,  comma  2)  che "L'obbligo per i prestatori di  servizi  di  pagamento  abilitati  di utilizzare esclusivamente la piattaforma di cui all'articolo 5, comma 2, del decreto legislativo n. 82 del 2005 per i  pagamenti  verso  le pubbliche amministrazioni decorre dal 28 febbraio 2021".
