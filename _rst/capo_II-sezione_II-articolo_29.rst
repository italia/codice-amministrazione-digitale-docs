Art. 29.. Qualificazione dei fornitori di servizi
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. I soggetti che intendono fornire servizi fiduciari qualificati o svolgere l'attività di  gestore  di  posta  elettronica  certificata ((...)) presentano all'AgID domanda  di  qualificazione,  secondo  le modalità fissate dalle Linee guida. ((PERIODO SOPPRESSO DAL D.L.  16 LUGLIO 2020, N. 76)).

  2\. ((Ai fini della qualificazione, i soggetti di  cui  al  comma  1 devono possedere i requisiti di cui all'articolo 24  del  Regolamento (UE)  23  luglio  2014,  n.  910/2014,  disporre  di   requisiti   di onorabilità, affidabilità, tecnologici e organizzativi  compatibili con la disciplina europea, nonché di garanzie assicurative  adeguate rispetto  all'attività  svolta.  Con  decreto  del  Presidente   del Consiglio dei ministri, o del  Ministro  delegato  per  l'innovazione tecnologica e la digitalizzazione, sentita l'AgID, nel rispetto della disciplina europea, sono definiti i predetti requisiti  in  relazione alla specifica attività che i soggetti di cui al comma  1  intendono svolgere.)) Il predetto decreto determina altresì i criteri  per  la fissazione delle tariffe dovute all'AgID  per  lo  svolgimento  delle predette attività, nonché  i  requisiti  e  le  condizioni  per  lo svolgimento  delle  attività  di  cui  al  comma  1  da   parte   di amministrazioni pubbliche.

  3\. COMMA ABROGATO DAL D.LGS. 13 DICEMBRE 2017, N. 217. (29)

  4\. La  domanda  di  qualificazione  ((...))  si  considera  accolta qualora non venga  comunicato  all'interessato  il  provvedimento  di diniego entro  novanta  giorni  dalla  data  di  presentazione  della stessa.

  5\. Il termine di cui al comma 4, può essere sospeso una sola volta entro trenta  giorni  dalla  data  di  presentazione  della  domanda, esclusivamente per la motivata richiesta di documenti che integrino o completino la documentazione presentata e che non  siano  già  nella disponibilità  del  AgID  o   che   questo   non   possa   acquisire autonomamente. In tale caso, il termine riprende  a  decorrere  dalla data di ricezione della documentazione integrativa.

  6\. A seguito  dell'accoglimento  della  domanda,  il  AgID  dispone l'iscrizione  del  richiedente  in  un  apposito  elenco  di  fiducia pubblico,  tenuto  dal  AgID  stesso  e  consultabile  anche  in  via telematica, ai fini dell'applicazione della disciplina in questione.

  7\. COMMA ABROGATO DAL D.LGS. 26 AGOSTO 2016, N. 179.

  8\. COMMA ABROGATO DAL D.LGS. 26 AGOSTO 2016, N. 179.

  9\. Alle attività previste  dal  presente  articolo  si  fa  fronte nell'ambito delle risorse del AgID, senza nuovi o maggiori oneri  per la finanza pubblica.


(28)


AGGIORNAMENTO (28)
Il D.Lgs. 26 agosto 2016, n. 179 ha disposto (con l'art. 62,  comma 5) che "Il prestatore di servizi che ha presentato  la  relazione  di conformità, ai sensi dell'articolo  51  del  regolamento  eIDAS,  è considerato prestatore di servizi fiduciari qualificato a  norma  del predetto regolamento e dell'articolo 29 del decreto legislativo n. 82 del 2005, come modificato dall'articolo 25 del presente decreto, fino al  completamento  della  valutazione  della   relazione   da   parte dell'AgID".


AGGIORNAMENTO (29)
Il D.Lgs. 13 dicembre 2017, n. 217  ha  disposto  (con  l'art.  65, comma 8) che "Il decreto del Presidente del Consiglio dei ministri di cui all'articolo 29, comma 2, del decreto legislativo n. 82 del 2005, come modificato dal presente decreto, è adottato  entro  centottanta giorni dalla data di entrata in vigore  del  presente  decreto.  Fino all'adozione del predetto decreto, restano efficaci  le  disposizioni dell'articolo 29, comma 3, dello stesso  decreto  nella  formulazione previgente all'entrata in vigore del decreto  legislativo  26  agosto 2016, n. 179 e  dell'articolo  44-bis,  commi  2  e  3,  del  decreto legislativo n. 82 del 2005 nella formulazione previgente  all'entrata in vigore del presente decreto".
