Art. 18..  (Piattaforma nazionale  per  la  governance  della  trasformazione digitale). 
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. È  realizzata  presso  l'AgID   una   piattaforma   per   la consultazione pubblica e il confronto tra i portatori di interesse in relazione  ai  provvedimenti  connessi   all'attuazione   dell'agenda digitale.

  2\. AgID  identifica  le  caratteristiche  tecnico-funzionali  della piattaforma  in  maniera  tale  da  garantire  che  la   stessa   sia accessibile ai portatori di interessi pubblici e privati  e  che  sia idonea a raccogliere suggerimenti e proposte  emendative  in  maniera trasparente, qualificata ed efficace.

  3\. Il   Piano   triennale   per   l'informatica   nella   pubblica amministrazione  di  cui  all'articolo  14-bis  è  pubblicato  sulla piattaforma e aggiornato di anno in anno.

  4\. Tutti i soggetti di cui all'articolo 2,  comma  2,  lettera  a), possono pubblicare sulla piattaforma i  provvedimenti  che  intendono adottare o, qualora si tratti di provvedimenti soggetti a modifiche e aggiornamenti   periodici,   già   adottati,   aventi   ad   oggetto l'attuazione dell'agenda digitale.

  5\. I soggetti di cui all'articolo 2, comma 2, lettera  a),  tengono conto di suggerimenti e proposte emendative  raccolte  attraverso  la piattaforma.
