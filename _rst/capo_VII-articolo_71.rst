Art. 71. Regole tecniche
^^^^^^^^^^^^^^^^^^^^^^^^


  1\. L'AgID, previa consultazione pubblica da  svolgersi  entro  il termine di trenta giorni, sentiti le amministrazioni competenti e  il Garante per  la  protezione  dei  dati  personali  nelle  materie  di competenza, nonché acquisito il parere della  Conferenza  unificata, adotta Linee guida contenenti le regole tecniche e di  indirizzo  per l'attuazione del presente Codice. Le Linee guida  divengono  efficaci dopo la loro  pubblicazione  nell'apposita  area  del  sito  Internet istituzionale dell'AgID e di essa ne è data notizia  nella  Gazzetta Ufficiale della Repubblica italiana. Le Linee guida sono aggiornate o modificate con la procedura di cui al primo periodo.

  1-bis\. COMMA ABROGATO DAL D.LGS. 30 DICEMBRE 2010, N. 235.

  1-ter\. Le regole tecniche di cui al presente codice sono dettate in conformità  ai  requisiti   tecnici   di   accessibilità   di   cui all'articolo 11 della legge 9 gennaio 2004,  n.  4,  alle  discipline risultanti dal processo di standardizzazione  tecnologica  a  livello internazionale ed alle normative dell'Unione europea.

  2\. COMMA ABROGATO DAL D.LGS. 26 AGOSTO 2016, N. 179.
