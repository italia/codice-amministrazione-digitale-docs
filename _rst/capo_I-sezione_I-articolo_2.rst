Art. 2. Finalità e ambito di applicazione
^^^^^^^^^^^^^^^^^^^^^^^^^^^^^^^^^^^^^^^^^^


  1\. Lo Stato,  le  Regioni  e  le  autonomie  locali  assicurano  la disponibilità,  la  gestione,   l'accesso,   la   trasmissione,   la conservazione  e  la  fruibilità  dell'informazione   in   modalità digitale e si organizzano ed agiscono a tale fine utilizzando con  le modalità  più   appropriate   e   nel   modo   più   adeguato   al soddisfacimento  degli   interessi   degli   utenti   le   tecnologie dell'informazione e della comunicazione.

  2\. Le disposizioni del presente Codice si applicano:

  a\) alle pubbliche amministrazioni di cui all'articolo 1, comma 2, del decreto legislativo 30 marzo  2001,  n.  165,  nel  rispetto  del riparto di competenza di cui all'articolo 117 della Costituzione, ivi comprese le autorità di sistema  portuale,  nonché  alle  autorità amministrative indipendenti di garanzia, vigilanza e regolazione;

  b\) ai gestori di  servizi  pubblici,  ivi  comprese  le  società quotate, in relazione ai servizi di pubblico interesse;

  c\) alle società a controllo pubblico, come definite nel  decreto legislativo 19 agosto 2016, n. 175, escluse le  società  quotate  di cui all'articolo 2, comma 1, lettera p), del medesimo decreto che non rientrino nella categoria di cui alla lettera b). 

  2-bis\. COMMA ABROGATO DAL D.LGS. 30 DICEMBRE 2010, N. 235.

  3\. Le disposizioni del presente Codice e le relative Linee  guida concernenti il documento  informatico,  le  firme  elettroniche  e  i servizi fiduciari di cui al Capo II, la riproduzione e  conservazione dei documenti di cui agli articoli 43 e 44, il domicilio  digitale  e le comunicazioni elettroniche di cui all'articolo 3-bis e al Capo IV, l'identità digitale di cui agli articoli 3-bis  e  64  si  applicano anche ai privati, ove non diversamente previsto.

  4\. Le disposizioni di cui  al  capo  V,  concernenti  l'accesso  ai documenti  informatici  ((e   la   fruibilità   delle   informazioni digitali,)) si applicano anche  ((...))  agli  organismi  di  diritto pubblico.

  5\. Le disposizioni del presente Codice si  applicano  nel  rispetto della disciplina in materia di trattamento dei dati personali  e,  in particolare, delle disposizioni del Codice in materia  di  protezione dei dati personali approvato con decreto legislativo 30 giugno  2003, n. 196;

  6\. Le  disposizioni  del  presente   Codice   non   si   applicano limitatamente all'esercizio delle attività  e  funzioni  ((...))  di ordine e sicurezza pubblica, difesa e  sicurezza  nazionale,  polizia giudiziaria   e   polizia   economico-finanziaria   e   consultazioni elettorali ((, nonché alle comunicazioni di emergenza e  di  allerta in ambito di protezione civile)). Le disposizioni del presente Codice si applicano ((...))  al  processo  civile,  penale,  amministrativo, contabile e tributario, in quanto compatibili e  salvo  che  non  sia diversamente disposto  dalle  disposizioni  in  materia  di  processo telematico.

  6-bis\. Ferma restando  l'applicabilità  delle  disposizioni  del presente decreto agli atti di liquidazione, rettifica, accertamento e di irrogazione delle sanzioni di natura tributaria, con  decreto  del Presidente del  Consiglio  dei  ministri  o  del  Ministro  delegato, adottato su proposta del Ministro dell'economia e delle finanze, sono stabiliti le modalità e i termini di applicazione delle disposizioni del  presente  Codice  alle  attività  e  funzioni  ispettive  e  di controllo fiscale.
