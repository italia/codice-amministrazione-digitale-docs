Art. 62-quinquies  (( (Anagrafe nazionale dell'istruzione superiore). )) 
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

((1. Per rafforzare gli interventi nel settore  dell'università  e della ricerca, accelerare il processo di automazione amministrativa e migliorare i servizi per i cittadini e le pubbliche  amministrazioni, è istituita, a cura del Ministero dell'università e della  ricerca, l'Anagrafe nazionale dell'istruzione superiore (ANIS). 

  2\. L'ANIS è  alimentata,  con  le  modalità  individuate  con  il decreto di  cui  al  comma  5,  dalle  istituzioni  della  formazione superiore,  che  mantengono  la  titolarità  dei  dati  di   propria competenza  e  ne   assicurano   l'aggiornamento,   nonché   tramite l'Anagrafe nazionale degli studenti, dei  diplomati  e  dei  laureati degli istituti tecnici superiori e delle istituzioni della formazione superiore, di cui all'articolo 1-bis del decreto-legge 9 maggio 2003, n. 105, convertito, con modificazioni, dalla legge 11 luglio 2003, n. 170. L'ANIS assicura alla singola istituzione la  disponibilità  dei dati e degli strumenti per lo svolgimento delle funzioni  di  propria competenza e garantisce l'accesso ai dati in essa contenuti da  parte delle   pubbliche   amministrazioni   per   le   relative   finalità istituzionali.  L'ANIS  rende  disponibili  i  dati   necessari   per automatizzare le procedure di iscrizione  on  line  alle  istituzioni della formazione superiore  e  assicura  l'interoperabilità  con  le altre banche di dati di rilevanza nazionale che sono di interesse del Ministero dell'università e della ricerca per le relative  finalità istituzionali. 

  3\. Ai sensi del comma  5  dell'articolo  62  del  presente  codice, l'ANIS è costantemente allineata con l'ANPR per  quanto  riguarda  i dati degli studenti e dei laureati. 

  4\. I cittadini, per consultare i propri dati e ottenere il rilascio di certificazioni, possono accedere all'ANIS mediante le modalità di cui al comma 2-quater dell'articolo 64 ovvero  tramite  il  punto  di accesso di cui all'articolo 64-bis. 

  5\. Con decreto del Ministro dell'università e  della  ricerca,  di concerto  con  il  Ministro  per  l'innovazione  tecnologica   e   la transizione  digitale   e   con   il   Ministro   per   la   pubblica amministrazione, da adottare entro il 31 dicembre 2021, acquisito  il parere del  Garante  per  la  protezione  dei  dati  personali,  sono stabiliti: 

  a\) i contenuti dell'ANIS,  tra  i  quali  i  dati  relativi  alle iscrizioni degli  studenti,  all'istituzione  di  appartenenza  e  al relativo corso di studi, i titoli conseguiti  e  gli  ulteriori  dati relativi presenti nelle altre banche di dati di  rilevanza  nazionale di interesse del Ministero dell'università e della  ricerca  cui  lo stesso può accedere per le relative finalità istituzionali; 

  b\) le garanzie e le misure di sicurezza da  adottare  nonché  le modalità  di  alimentazione  da  parte   delle   istituzioni   della formazione  superiore  nonché  tramite  l'Anagrafe  nazionale  degli studenti,  dei  diplomati  e  dei  laureati  degli  istituti  tecnici superiori  e  delle  istituzioni  della  formazione  superiore,   nel rispetto della normativa in materia di protezione dei dati  personali e delle  regole  tecniche  del  sistema  pubblico  di  connettività. L'allineamento dell'ANIS con l'Anagrafe nazionale degli studenti, dei diplomati e dei laureati degli istituti  tecnici  superiori  e  delle istituzioni della formazione superiore, con l'ANPR  e  con  le  altre anagrafi di interesse del Ministero dell'università e della  ricerca per le relative finalità istituzionali avviene in  conformità  alle linee guida adottate dall'AgID in materia di interoperabilità)). 
