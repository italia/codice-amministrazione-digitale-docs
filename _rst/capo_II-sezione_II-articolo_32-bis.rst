Art. 32-bis. Sanzioni per i prestatori di servizi fiduciari  qualificati,  per  i gestori   di   posta   elettronica   certificata,   per   i   gestori dell'identità digitale e per i conservatori
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. L'AgID  può  irrogare  ai  prestatori  di  servizi   fiduciari qualificati, ai gestori di posta elettronica certificata, ai  gestori dell'identità digitale e ai soggetti di cui all'articolo  34,  comma 1-bis, lettera b) , che abbiano violato gli obblighi del  Regolamento eIDAS o del presente Codice relative alla  prestazione  dei  predetti servizi, sanzioni amministrative in  relazione  alla  gravità  della violazione accertata e all'entità del  danno  provocato  all'utenza, per importi da un minimo di euro  40.000,00  a  un  massimo  di  euro 400.000,00, fermo restando il diritto  al  risarcimento  del  maggior danno. Le sanzioni ((...)) per le violazioni commesse dai soggetti di cui all'articolo 34, comma 1-bis, lettera b), sono fissate nel minimo in euro 4.000,00 e nel massimo in euro 40.000,00. Le  violazioni  del presente Codice idonee a esporre a rischio i diritti e gli  interessi di una pluralità  di  utenti  o  relative  a  significative  carenze infrastrutturali  o  di  processo  del  fornitore  di   servizio   si considerano gravi.  AgID,  laddove  accerti  tali  gravi  violazioni, dispone  altresì  la  cancellazione  del  fornitore   del   servizio dall'elenco dei soggetti qualificati e il divieto di accreditamento o qualificazione per un periodo fino ad un  massimo  di  due  anni.  Le sanzioni vengono irrogate dal direttore generale  dell'AgID,  sentito il Comitato di indirizzo.  Si  applica,  in  quanto  compatibile,  la disciplina della legge 24 novembre 1981, n. 689.

  1-bis\. L'AgID irroga la sanzione amministrativa di cui al comma 1 e diffida i soggetti a conformare la  propria  condotta  agli  obblighi previsti dalla disciplina vigente.

  2\. Fatti salvi i casi di forza maggiore o di caso fortuito, qualora si verifichi un malfunzionamento nei servizi forniti dai soggetti  di cui al comma 1 che determini l'interruzione del servizio,  ovvero  in caso di mancata o intempestiva comunicazione dello stesso disservizio a AgID o agli utenti, ai sensi dell'articolo  32,  comma  3,  lettera m-bis),   AgID,   ferma   restando   l'irrogazione   delle   sanzioni amministrative, diffida altresì i soggetti  di  cui  al  comma  1  a ripristinare  la  regolarità  del  servizio  o  ad   effettuare   le comunicazioni previste. Se  l'interruzione  del  servizio  ovvero  la mancata o intempestiva comunicazione sono reiterati nel corso  di  un biennio, successivamente alla prima diffida si  applica  la  sanzione della cancellazione dall'elenco pubblico.

  3\. Nei casi di cui ai commi 1, 1-bis; e 2 può essere applicata  la sanzione   amministrativa   accessoria   della   pubblicazione    dei provvedimenti di diffida o di cancellazione secondo  la  legislazione vigente in materia di pubblicità legale.

  4\. COMMA ABROGATO DAL D.LGS. 26 AGOSTO 2016, N. 179.
