Art. 28. Certificati di firma elettronica qualificata
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. COMMA ABROGATO DAL D.LGS. 26 AGOSTO 2016, N. 179.

  2\. In aggiunta alle informazioni  previste  nel  Regolamento  eIDAS ((...)) nel certificato di firma elettronica qualificata può  essere inserito il codice fiscale. Per i titolari residenti  all'estero  cui non risulti attribuito il codice fiscale, si può indicare il  codice fiscale rilasciato dall'autorità fiscale del Paese di  residenza  o, in mancanza, un analogo codice identificativo univoco ((...)).

  3\. Il certificato di firma elettronica qualificata può  contenere, ove richiesto dal titolare  ((di  firma  elettronica))  o  dal  terzo interessato, le seguenti informazioni, se pertinenti e non  eccedenti rispetto allo scopo per il quale il certificato è richiesto:

  a\) le   qualifiche   specifiche   del   titolare   ((di   firma elettronica)),   quali   l'appartenenza   ad   ordini    o    collegi professionali, la qualifica di pubblico  ufficiale,  l'iscrizione  ad albi o il  possesso  di  altre  abilitazioni  professionali,  nonché poteri di rappresentanza;

  b\) i limiti d'uso del certificato, inclusi quelli derivanti dalla titolarità delle qualifiche e dai poteri di  rappresentanza  di  cui alla lettera a) ai sensi dell'articolo 30, comma 3.

  c\) limiti del valore degli atti unilaterali e dei contratti per i quali il certificato può essere usato, ove applicabili.

  c-bis\) uno pseudonimo, qualificato come tale.

  3-bis\. ((Le informazioni di cui al comma 3  sono  riconoscibili  da parte dei terzi  e  chiaramente  evidenziati  nel  certificato.))  Le informazioni di cui al comma 3 possono ((anche)) essere contenute  in un separato certificato elettronico e possono essere rese disponibili anche in rete. ((Con le Linee guida)) sono definite le  modalità  di attuazione del presente comma, anche in  riferimento  alle  pubbliche amministrazioni e agli ordini professionali.

  4\. Il  titolare  ((di  firma  elettronica)),   ovvero   il   terzo interessato  se  richiedente  ai  sensi  del  comma   3,   comunicano tempestivamente al certificatore il modificarsi o  venir  meno  delle circostanze oggetto delle informazioni di cui al presente articolo.

  4-bis\. Il  certificatore   ha   l'obbligo   di   conservare   le informazioni di cui ai commi 3 e 4 per almeno venti  anni  decorrenti dalla scadenza del certificato di firma.


(28)


AGGIORNAMENO (28)
Il D.Lgs. 26 agosto 2016, n. 179 ha disposto (con l'art. 62,  comma 4) che "I certificati qualificati rilasciati  prima  dell'entrata  in vigore del presente decreto a norma della direttiva 1999/93/CE,  sono considerati certificati qualificati di firma elettronica a norma  del regolamento eIDAS e dell'articolo 28 del decreto  legislativo  n.  82 del 2005, come modificato dall'articolo 24 del presente decreto, fino alla loro scadenza".
