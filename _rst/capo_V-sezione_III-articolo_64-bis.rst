Art. 64-bis. Accesso telematico ai servizi della Pubblica Amministrazione
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. I soggetti di cui all'articolo 2, comma 2,  rendono  fruibili  i propri servizi in rete, in conformità alle Linee guida,  tramite  il punto  di  accesso  telematico  attivato  presso  la  Presidenza  del Consiglio dei ministri, senza nuovi o maggiori oneri per  la  finanza pubblica.

  1-bis\. Al fine di rendere effettivo il diritto di cui  all'articolo 7, comma 01, i soggetti di cui all'articolo 2, comma 2,  i  fornitori di  identità  digitali  e  i  prestatori   dei   servizi   fiduciari qualificati, in sede di evoluzione, progettano e sviluppano i  propri sistemi  e  servizi   in   modo   da   garantire   l'integrazione   e l'interoperabilità tra i diversi sistemi e servizi e ((con i servizi di cui ai commi 1 e 1-ter)), espongono per ogni servizio le  relative interfacce applicative e, al  fine  di  consentire  la  verifica  del rispetto degli standard e livelli di qualità di cui all'articolo  7, comma 1, adottano gli strumenti di analisi individuati dall'AgID  con le Linee guida.

  1-ter\. I soggetti di cui all'articolo 2,  comma  2,  lettera  a), rendono fruibili i propri servizi in  rete  tramite  applicazione  su dispositivi mobili anche attraverso il punto di accesso telematico di cui al presente articolo, salvo  impedimenti  di  natura  tecnologica attestati  dalla  società  di  cui  all'articolo  8,  comma  2   del decreto-legge   14   dicembre   2018,   n.   135,   convertito,   con modificazioni, dalla legge 11 febbraio 2019, n. 12.

  1-quater\. I soggetti di cui all'articolo 2, comma  2,  lettera  a), rendono fruibili tutti i loro servizi anche in modalità digitale  e, al fine di attuare il presente articolo, avviano i relativi  progetti di trasformazione digitale entro il 28 febbraio 2021.

  1-quinquies\. La violazione dell'articolo 64, comma  3-bis  e  delle disposizioni  di  cui  al  presente  articolo,  costituisce   mancato raggiungimento di uno specifico risultato e di un rilevante obiettivo da parte dei dirigenti  responsabili  delle  strutture  competenti  e comporta  la  riduzione,  non  inferiore  al  30  per   cento   della retribuzione di risultato e del trattamento accessorio collegato alla performance individuale dei dirigenti competenti, oltre al divieto di attribuire premi o incentivi nell'ambito delle medesime strutture.
