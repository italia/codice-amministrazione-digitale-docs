Art. 18-bis  (Violazione degli obblighi di transizione digitale). 
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. L'AgID esercita  poteri  di  vigilanza,  verifica,  controllo  e monitoraggio sul rispetto delle disposizioni del presente Codice e di ogni  altra  norma  in   materia   di   innovazione   tecnologica   e digitalizzazione della pubblica amministrazione, ivi comprese  quelle contenute nelle Linee guida e nel Piano triennale  per  l'informatica nella  pubblica  amministrazione,  e  procede,  d'ufficio  ovvero  su segnalazione del difensore civico  digitale,  all'accertamento  delle relative violazioni da parte dei  soggetti  di  cui  all'articolo  2, comma 2. Nell'esercizio dei poteri di vigilanza, verifica,  controllo e monitoraggio, l'AgID richiede e acquisisce presso i soggetti di cui all'articolo 2, comma 2, dati, documenti e  ogni  altra  informazione strumentale e necessaria. La mancata ottemperanza alla  richiesta  di dati, documenti o informazioni di cui al secondo  periodo  ovvero  la trasmissione di informazioni o  dati  parziali  o  non  veritieri  è punita ai sensi del comma 5,  con  applicazione  della  sanzione  ivi prevista ridotta della metà. 

  2\. L'AgID, quando dagli elementi acquisiti risulta che  sono  state commesse una o più violazioni delle disposizioni di cui al comma  1, procede  alla   contestazione   nei   confronti   del   trasgressore, assegnandogli un termine perentorio per inviare scritti  difensivi  e documentazione e per chiedere di essere sentito. 

  3\. L'AgID, ove accerti la sussistenza delle violazioni  contestate, assegna al trasgressore un congruo termine perentorio,  proporzionato rispetto al tipo e alla gravità della violazione, per conformare  la condotta agli obblighi previsti dalla normativa  vigente,  segnalando le violazioni all'ufficio competente per i procedimenti  disciplinari di  ciascuna  amministrazione,  nonché   ai   competenti   organismi indipendenti di valutazione. L'AgID pubblica le predette segnalazioni su apposita area del proprio sito internet istituzionale. 

  4\. Le  violazioni  accertate  dall'AgID  rilevano  ai  fini  della misurazione e della valutazione  della  performance  individuale  dei dirigenti responsabili e comportano  responsabilità  dirigenziale  e disciplinare ai sensi degli articoli 21 e 55 del decreto  legislativo 30 marzo 2001, n. 165. Resta fermo  quanto  previsto  dagli  articoli 13-bis, 50, 50-ter, 64-bis, comma 1-quinquies, del presente Codice  e dall'articolo 33-septies del decreto-legge 18 ottobre 2012,  n.  179, convertito, con modificazioni, dalla legge 17 dicembre 2012, n. 221. 

  5\. In  caso  di  mancata  ottemperanza  alla  richiesta  di  dati, documenti o informazioni di cui al comma 1, ultimo periodo, ovvero di trasmissione di informazioni o dati parziali o non veritieri, nonché di violazione degli obblighi previsti dagli articoli 5, ((7, comma 3, 41, commi 2 e 2-bis, 43, comma  1-bis,))  50,  comma  3-ter,  50-ter, comma 5, 64, comma 3­bis, 64-bis del presente  Codice,  dall'articolo 65, comma 1, del decreto legislativo  13  dicembre  2017,  n.  217  e dall'articolo 33-septies, comma 4, del decreto-legge 18 ottobre 2012, n. 179, convertito, con modificazioni, dalla legge 17 dicembre  2012, n. 221, ove il soggetto di cui all'articolo 2, comma 2, non ottemperi all'obbligo di conformare la condotta nel termine di cui al comma  3, l'AgID irroga la sanzione amministrativa  pecuniaria  nel  minimo  di euro 10.000 e nel massimo di euro 100.000. Si applica, per quanto non espressamente previsto dal presente  articolo,  la  disciplina  della legge 24 novembre 1981,  n.  689.  I  proventi  delle  sanzioni  sono versati in apposito capitolo di entrata del bilancio dello Stato  per essere riassegnati allo stato di previsione della spesa del Ministero dell'economia e delle finanze a favore per il 50 per cento  dell'AgID e per la  restante  parte  al  Fondo  di  cui  all'articolo  239  del decreto-legge 19 maggio 2020, n. 34, convertito,  con  modificazioni, dalla legge 17 luglio 2020, n. 77. 

  6\. Contestualmente  all'irrogazione  della  sanzione  nei  casi  di violazione delle norme specificamente indicate al comma 5, nonché di violazione degli obblighi di cui all'articolo 13-bis, comma 4, l'AgID segnala la violazione alla struttura della Presidenza  del  Consiglio dei  ministri  competente  per   l'innovazione   tecnologica   e   la transizione  digitale  ((che,  ricevuta  la  segnalazione)),  diffida ulteriormente  il  soggetto  responsabile  a  conformare  la  propria condotta agli obblighi previsti dalla  disciplina  vigente  entro  un congruo termine perentorio, proporzionato al  tipo  e  alla  gravità della  violazione,  avvisandolo  che,  in  caso  di   inottemperanza, potranno essere esercitati i poteri sostitutivi  del  Presidente  del Consiglio dei ministri o del Ministro delegato.  Decorso  inutilmente il termine, il Presidente del Consiglio dei ministri  o  il  Ministro delegato per l'innovazione tecnologica  e  la  transizione  digitale, valutata la gravità della violazione, può nominare  un  commissario ad acta incaricato di provvedere in sostituzione. Al commissario  non spettano compensi, indennità o  rimborsi.  Nel  caso  di  inerzia  o ritardi riguardanti amministrazioni locali, si procede  all'esercizio del potere sostitutivo di cui agli ((articoli 117,  quinto  comma,  e 120, secondo comma)), della Costituzione, ai  sensi  dell'articolo  8 della legge 5 giugno 2003, n. 131. 

  7\. L'AgID, con proprio  regolamento,  disciplina  le  procedure  di contestazione,  accertamento,  segnalazione   e   irrogazione   delle sanzioni per le violazioni di cui alla presente disposizione. 

  8\. All'attuazione della presente disposizione si  provvede  con  le risorse umane, strumentali e finanziarie già previste a legislazione vigente. 
