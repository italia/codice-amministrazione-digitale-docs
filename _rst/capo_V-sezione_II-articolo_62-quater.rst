Art. 62-quater  (( (Anagrafe nazionale dell'istruzione). )) 
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

((1. Per rafforzare gli  interventi  nel  settore  dell'istruzione, accelerare il processo di automazione amministrativa e  migliorare  i servizi per i  cittadini  e  per  le  pubbliche  amministrazioni,  è istituita, nell'ambito di un apposito sistema informativo  denominato hubscuola,  realizzato  dal  Ministero  dell'istruzione,   l'Anagrafe nazionale dell'istruzione (ANIST). 

  2\. L'ANIST, realizzata dal Ministero dell'istruzione, subentra, per tutte le finalità previste dalla normativa vigente, alle anagrafi  e alle banche di  dati  degli  studenti,  dei  docenti,  del  personale amministrativo,  tecnico  e  ausiliario  (ATA),   delle   istituzioni scolastiche e degli edifici scolastici,  anche  istituite  a  livello regionale, provinciale  e  locale  per  le  medesime  finalità,  che mantengono la  titolarità  dei  dati  di  propria  competenza  e  ne assicurano l'aggiornamento. 

  3\. L'ANIST assicura alle regioni,  ai  comuni  e  alle  istituzioni scolastiche la disponibilità dei  dati  e  degli  strumenti  per  lo svolgimento  delle  funzioni  di   propria   competenza,   garantisce l'accesso  ai  dati  in  essa  contenuti  da  parte  delle  pubbliche amministrazioni per le relative finalità  istituzionali  e  mette  a disposizione del Ministero dell'interno le informazioni  relative  ai titoli di studio per il loro inserimento nell'ANPR. 

  4\. Anche  ai  fini  del  comma  5  dell'articolo  62,  l'ANIST  è costantemente allineata con l'ANPR per quanto riguarda i  dati  degli studenti e delle loro famiglie, dei  docenti  e  del  personale  ATA. L'ANIST è costantemente alimentata con i dati relativi al rendimento scolastico  degli  studenti  attraverso  l'interoperabilità  con   i registri  scolastici  di  cui   all'articolo   7,   comma   31,   del decreto-legge 6 luglio 2012, n. 95,  convertito,  con  modificazioni, dalla legge 7 agosto 2012, n.  135.  L'ANIST,  con  riferimento  alla codifica e al georiferimento dei numeri civici in essa contenuti,  è costantemente aggiornata attraverso l'allineamento con le  risultanze dell'Archivio nazionale dei numeri civici delle strade urbane, di cui all'articolo 3 del decreto-legge 18 ottobre 2012, n. 179, convertito, con modificazioni, dalla legge 17 dicembre 2012, n. 221. 

  5\. I cittadini, per consultare i propri dati e ottenere il rilascio di certificazioni, possono accedere all'ANIST con le modalità di cui al comma 2-quater dell'articolo 64 ovvero tramite il punto di accesso di  cui  all'articolo  64-bis.  L'ANIST  rende  disponibili  i   dati necessari per automatizzare le procedure di iscrizione on  line  alle istituzioni scolastiche di ogni ordine e grado, di  cui  all'articolo 7, comma 28, del decreto-legge 6 luglio 2012, n. 95, convertito,  con modificazioni, dalla legge 7 agosto 2012, n. 135. 

  6\. Con decreto del Ministro dell'istruzione,  di  concerto  con  il Ministro per l'innovazione tecnologica e la  transizione  digitale  e con il Ministro per la pubblica amministrazione, da adottare entro il 30 settembre 2021, previa intesa in sede di Conferenza  unificata  di cui all'articolo 8 del decreto legislativo 28 agosto  1997,  n.  281, acquisito il parere del Garante per la protezione dei dati personali, sono stabiliti: 

  a\) i dati che devono essere contenuti nell'ANIST, con riferimento alle tre componenti degli studenti, dei docenti  e  personale  ATA  e delle istituzioni scolastiche ed edifici scolastici; 

  b\) le garanzie e le misure di sicurezza da adottare, le modalità di cooperazione dell'ANIST con banche di  dati  istituite  a  livello regionale, provinciale e locale per le medesime finalità, nonché le modalità di alimentazione da parte dei registri  scolastici  di  cui all'articolo 7, comma 31, del decreto-legge 6  luglio  2012,  n.  95, convertito, con modificazioni, dalla legge 7 agosto 2012, n. 135, nel rispetto della normativa in materia di protezione dei dati  personali e delle  regole  tecniche  del  sistema  pubblico  di  connettività. L'allineamento dell'ANIST con le altre banche di  dati  di  rilevanza nazionale, regionale, provinciale e  locale  avviene  in  conformità alle   linee    guida    adottate    dall'AgID    in    materia    di interoperabilità)). 
