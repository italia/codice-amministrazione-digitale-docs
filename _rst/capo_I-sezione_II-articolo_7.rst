Art. 7.. Diritto a servizi on-line semplici e integrati
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  01\. Chiunque  ha  diritto  di  fruire  dei  servizi  erogati  dai soggetti di cui all'articolo 2, comma 2, in forma digitale e in  modo integrato, tramite gli  strumenti  telematici  messi  a  disposizione dalle  pubbliche  amministrazioni  e  il  punto  di  accesso  di  cui all'articolo 64-bis, anche attraverso dispositivi mobili.)) ((29

  1\. I soggetti di cui  all'articolo  2,  comma  2,  provvedono  alla riorganizzazione e all'aggiornamento dei servizi resi, sulla base  di una preventiva  analisi  delle  reali  esigenze  ((degli  utenti))  e rendono disponibili ((on-line i propri servizi)) nel  rispetto  delle disposizioni del presente Codice e degli standard ((e dei livelli  di qualità  individuati  e  periodicamente  aggiornati  dall'AgID   con proprie Linee guida tenuto anche conto dell'evoluzione tecnologica)).

  2\. ((COMMA ABROGATO DAL D.LGS. 13 DICEMBRE 2017, N. 217)).

  3\. Per i servizi in rete, i soggetti di cui all'articolo  2,  comma 2, consentono agli utenti di esprimere la soddisfazione rispetto alla qualità,  anche  in  termini  di   fruibilità,   accessibilità   e tempestività, del servizio reso all'utente stesso e  pubblicano  sui propri  siti  i  dati  risultanti,  ivi  incluse  le  statistiche  di utilizzo.

  4\. In  caso  di  violazione  degli  obblighi  di  cui  al  presente articolo, ((gli utenti, fermo restando il diritto  di  rivolgersi  al difensore civico digitale di cui all'articolo 17,)) possono agire  in giudizio, anche nei termini e con le modalità stabilite nel  decreto legislativo 20 dicembre 2009, n. 198.




AGGIORNAMENTO (29)
Il D.Lgs. 13 dicembre 2017, n. 217  ha  disposto  (con  l'art.  65, comma 6) che  "Il  diritto  di  cui  all'articolo  7,  comma  01,  è riconosciuto a decorrere dalla  data  di  attivazione  del  punto  di accesso di cui all'articolo 64-bis".
