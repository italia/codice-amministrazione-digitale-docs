Art. 13-bis. Codice di condotta tecnologica ed esperti
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. 1. Al  fine  di  favorire  la  digitalizzazione  della  pubblica amministrazione e garantire il  necessario  coordinamento  sul  piano tecnico delle varie iniziative di innovazione tecnologica, i soggetti di cui all'articolo 2, comma 2, lettera a), nell'ambito delle risorse disponibili, progettano, realizzano e  sviluppano  i  propri  sistemi informatici  e  servizi  digitali,  in  coerenza  con  gli  obiettivi dell'agenda digitale italiana ed europea e nel rispetto del codice di condotta tecnologica adottato dal Capo dipartimento  della  struttura della  Presidenza  del  Consiglio  dei  ministri  competente  per  la trasformazione digitale,  ((sentiti  l'AgID))  e  il  nucleo  per  la sicurezza cibernetica di cui all'articolo 12, comma  6,  del  decreto legislativo 18 maggio  2018,  n.  65  e  acquisito  il  parere  della Conferenza unificata di cui all'articolo 8 del decreto legislativo 28 agosto 1997, n. 281, entro sessanta  giorni  dall'entrata  in  vigore della presente disposizione.

  2\. Il codice di condotta tecnologica disciplina le  modalità  di progettazione, sviluppo e implementazione  dei  progetti,  sistemi  e servizi digitali delle amministrazioni pubbliche,  nel  rispetto  del principio di  non  discriminazione,  dei  diritti  e  delle  libertà fondamentali delle persone e della disciplina in materia di perimetro nazionale di sicurezza cibernetica)).

  3\. I soggetti di cui all'articolo  2,  comma  2,  lettera  a),  che avviano progetti di sviluppo  dei  servizi  digitali  sono  tenuti  a rispettare il codice di condotta tecnologica ((e possono avvalersi)), singolarmente o in forma associata, di uno o più esperti in possesso di  comprovata  esperienza  e  qualificazione   professionale   nello sviluppo e nella gestione di  processi  complessi  di  trasformazione tecnologica e progetti di trasformazione digitale, nel  limite  delle risorse progettuali disponibili a legislazione vigente per lo  scopo. Il  codice  di  condotta  tecnologica  indica  anche  le   principali attività, ivi compresa la formazione del personale, che gli  esperti svolgono in collaborazione con il  responsabile  per  la  transizione digitale dell'amministrazione pubblica interessata, nonché il limite massimo  di  durata  dell'incarico,  i  requisiti  di  esperienza   e qualificazione professionale e il trattamento  economico  massimo  da riconoscere agli esperti.

  4\. Nella realizzazione ((e nello sviluppo)) dei sistemi informativi, è sempre assicurata l'integrazione  con  le  piattaforme  abilitanti previste dagli articoli 5, 62, 64 e 64-bis, nonché  la  possibilità di  accedere  da  remoto  ad  applicativi,  ((dati   e   informazioni necessari))  allo  svolgimento  della   prestazione   lavorativa   in modalità  agile,  assicurando  un  adeguato  livello  di   sicurezza informatica, in  linea  con  le  migliori  pratiche  e  gli  standard nazionali ed internazionali per la  protezione  delle  proprie  reti, nonché promuovendo la consapevolezza dei lavoratori sull'uso  sicuro dei suddetti sistemi informativi, anche attraverso la  diffusione  di apposite linee guida, e disciplinando anche la tipologia di attività che possono essere svolte.

  5\. L'AgID verifica il rispetto del codice di  condotta  tecnologica da parte dei soggetti interessati  e  può  diffidare  i  soggetti  a conformare la propria condotta agli obblighi previsti dal codice.  La progettazione, la realizzazione e lo sviluppo di servizi  digitali  e sistemi informatici in violazione del codice di condotta  tecnologica costituiscono mancato raggiungimento di uno specifico risultato e  di un rilevante obiettivo da  parte  dei  dirigenti  responsabili  delle strutture competenti e comportano la riduzione, non inferiore  al  30 per  cento,  della  retribuzione  di  risultato  e  del   trattamento accessorio  collegato  alla  performance  individuale  dei  dirigenti competenti,  oltre  al  divieto  di  attribuire  premi  o   incentivi nell'ambito delle medesime strutture.
