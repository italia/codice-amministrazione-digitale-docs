Art. 12. Norme generali per l'uso delle tecnologie dell'informazione  e  delle comunicazioni nell'azione amministrativa
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^


  1\. Le pubbliche amministrazioni nell'organizzare  autonomamente  la propria attività utilizzano le tecnologie dell'informazione e  della comunicazione per la realizzazione  degli  obiettivi  di  efficienza, efficacia, economicità, imparzialità, trasparenza,  semplificazione e partecipazione nel rispetto dei principi di uguaglianza  e  di  non discriminazione, nonché per l'effettivo riconoscimento  dei  diritti dei  cittadini  e  delle  imprese  di  cui  al  presente  Codice   in conformità  agli  obiettivi  indicati  nel   Piano   triennale   per l'informatica nella  pubblica  amministrazione  di  cui  all'articolo 14-bis, comma 2, lettera b).

  1-bis\. Gli organi  di  Governo  nell'esercizio  delle  funzioni  di indirizzo politico ed in particolare nell'emanazione delle  direttive generali per l'attività amministrativa e per la  gestione  ai  sensi del comma 1 dell'articolo 14 del decreto legislativo 30  marzo  2001, n. 165, e le amministrazioni pubbliche nella redazione del  piano  di performance di cui all'articolo 10 del decreto legislativo 27 ottobre 2009,  n.  150,   dettano   disposizioni   per   l'attuazione   delle disposizioni del presente Codice.

  1-ter\. I dirigenti rispondono dell'osservanza ed  attuazione  delle disposizioni di cui al presente Codice ai sensi e  nei  limiti  degli articoli 21 e 55 del decreto legislativo 30 marzo 2001, n. 165, ferme restando le eventuali  responsabilità  penali,  civili  e  contabili previste dalle norme vigenti.  L'attuazione  delle  disposizioni  del presente Codice è comunque rilevante ai  fini  della  misurazione  e valutazione  della  performance  organizzativa  ed  individuale   dei dirigenti.

  2\. Le pubbliche amministrazioni utilizzano, nei  rapporti  interni, in quelli con altre amministrazioni e con i  privati,  le  tecnologie dell'informazione     e     della      comunicazione,      garantendo l'interoperabilità dei sistemi  e  l'integrazione  dei  processi  di servizio fra le diverse  amministrazioni  nel  rispetto  delle  Linee guida. (28)

  3\. Le   pubbliche   amministrazioni   operano   per    assicurare l'uniformità  e  la  graduale  integrazione   delle   modalità   di interazione degli utenti con i servizi informatici , ivi comprese  le reti di telefonia fissa e mobile in tutte le loro  articolazioni,  da esse erogati, qualunque sia il canale  di  erogazione,  nel  rispetto della autonomia e della specificità di ciascun erogatore di servizi.

  3-bis\. I soggetti di cui all'articolo 2, comma 2, favoriscono l'uso da parte dei lavoratori di dispositivi elettronici personali o, se di proprietà  dei  predetti  soggetti,  personalizzabili,  al  fine  di ottimizzare la prestazione lavorativa, nel rispetto delle  condizioni di sicurezza nell'utilizzo. In caso di uso di dispositivi elettronici personali, i soggetti di cui all'articolo 2, comma  2,  nel  rispetto della disciplina  in  materia  di  trattamento  dei  dati  personali, adottano ogni misura atta a garantire la sicurezza  e  la  protezione delle informazioni e dei dati, tenendo conto delle migliori  pratiche e  degli  standard  nazionali,  europei  e  internazionali   per   la protezione delle proprie reti, nonché ((a condizione che sia data al lavoratore adeguata informazione)) sull'uso sicuro  dei  dispositivi, anche  attraverso  la  diffusione  di   apposite   linee   guida,   e disciplinando, tra l'altro l'uso di webcam  e  microfoni  ((,  previa informazione alle organizzazioni sindacali)).

  3-ter\. Al fine di agevolare la diffusione del  lavoro  agile  quale modalità  di  esecuzione  del  rapporto  di  lavoro  subordinato,  i soggetti di cui all'articolo 2, comma 2, lettera a), acquistano  beni e  progettano  e  sviluppano  i  sistemi  informativi  e  i   servizi informatici con  modalità  idonee  a  consentire  ai  lavoratori  di accedere da remoto ad applicativi, dati e informazioni necessari allo svolgimento della prestazione lavorativa, nel rispetto della legge 20 maggio 1970, n. 300, del decreto legislativo 9 aprile 2008, n.  81  e della legge 22 maggio 2017, n. 81, assicurando un adeguato livello di sicurezza informatica, in  linea  con  le  migliori  pratiche  e  gli standard nazionali ed internazionali per la protezione delle  proprie reti, nonché ((a condizione che  sia  data  al  lavoratore  adeguata informazione))  sull'uso  sicuro  degli  strumenti   impiegati,   con particolare riguardo a quelli erogati tramite fornitori di servizi in cloud, anche attraverso la diffusione  di  apposite  linee  guida,  e disciplinando anche la tipologia  di  attività  che  possono  essere svolte ((, previa informazione alle organizzazioni sindacali)).

  4\. COMMA ABROGATO DAL D.LGS. 26 AGOSTO 2016, N. 179.

  5\. COMMA ABROGATO DAL D.LGS. 26 AGOSTO 2016, N. 179.

  5-bis\. COMMA ABROGATO DAL D.LGS. 26 AGOSTO 2016, N. 179.




AGGIORNAMENTO (28)
Il D.Lgs. 26 agosto 2016, n. 179 ha disposto (con l'art. 11,  comma 2) che "Le disposizioni di cui al comma 1, lettera b),  si  applicano con  riferimento  ai  nuovi  sistemi  informativi   delle   pubbliche amministrazioni".
